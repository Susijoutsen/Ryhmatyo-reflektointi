# Ryhmätyön reflektointi

Ryhmätyössä tein itse suhteellisen vähän, keskityin enemmän hienosäätöön. Tein pohjan sekä duuniseurannalle että liiketoimintasuunnitelmalle, johon myös kirjoitin kilpailu-osion (mutta en "kilpailijat"). Toolchainissa lisäsin hieman informaatiota Visual Studio Code:sta. Pääasiassa taisin enemmän tehdä kieliopillista viilausta, korjasin erisnimiä, varmistin, että virkkeet alkoivat isoilla alkukirjaimilla ja lisäsin pilkkuja.

En uskalla väittää oppineeni mitään, mutta se saattaa johtua siitä, etten huomaa oppimisiani ennen kuin pystyn työskentelemään ilman lunttilappuja ja se edellyttäisi kuukausien harjoittelua. Tosin ottaen huomioon, kuinka vähän ymmärsin git-harjoittelun alussa väittäisin ainakin oppineeni yleisimmät termit. Käytännöstä en olisi niin varma.

En luonnostani ole ryhmätyöskentelijä, ja mitä isompi ryhmä sitä vaikeampi minun on toimia siinä. Sen lisäksi olen todella huono lukemaan ihmisiä ja tulkitsen muut herkästi uhkaaviksi. Ryhmätyön työstäminen oli helpointa, kun ryhmässä oli minun lisäksi vain kaksi muuta henkilöä (kaksi muuta olivat ilmeisesti sairaina), ja ainakin yksi ryhmäläinen tuntui vähemmän kylmältä ja helpommin lähestyttävältä. Ennen sitä, kun ryhmässä oli kolme muuta kylmänpuoleiselta tuntuvaa henkilöä, oma työskentely oli enemmän vieressä istumista vaitonaisena yrittäen olla ahdistumatta liikaa. Ryhmällä ei ollut johtajaa, joka jakoi tehtävät vaan ne otettiin reaaliaikaisesti tarpeen mukaan. Itse huonona valinnan tekijänä olisin ehkä saanut enemmän tehtyä, jos minulle olisi sanottu mitä tehdä sen sijaan, että olisin itse valinnut, koska olen hidas tekemään valintoja. Toisaalta ryhmän metodi näytti toimivan, työ saatiin valmiiksi ja onnistuin kirjoittamaan jokaiseen tiedostoon ainakin vähäsen selvästä ohjauksen puutteesta huolimatta.